# E-Aukcie-OOP
Zadanie na predmet OOP FIIT STU, ročník 2021/22, trojročko

ZADANIE: 
Pracovná verzia programu

V organizácii práce na projekte vám pomôžu špeciálne úlohy na cvičeniach. Tieto úlohy budú zaradené od tretieho cvičenia. Pri realizácii projektu využite možnosť konzultácií s vyučujúcimi na cvičeniach.

Počas realizácie projektu by mali vzniknúť viaceré pracovné verzie programu. Na ich správu používajte systém GitHub (pokyny na registráciu dostanete). Progres na projekte prezentujte vyučujúcemu na cvičeniach.

Nevyhnutné je, aby ste do termínu odovzdania pracovnej verzie programu odovzdali aspoň jednu funkčnú pracovnú verziu programu pokrývajúcu významnú časť zadania a zámeru projektu.

Najneskôr na 7. alebo 8. cvičení – podľa toho, ako určí vyučujúci – prezentujete svoj program. Pracovná verzia programu tvorí významnú zložku hodnotenia programu. Preto využite možnosť prezentovať pracovnú verziu programu skôr, aby ste sa skôr dozvedeli, čo v programe máte opraviť a zlepšiť.

Odovzdáva sa: program (zdrojový kód) do GitHub classroomu vytvoreného pre tento predmet

odovzdávajte výlučne do hlavnej vetvy (master branch) – spravte merge (skript na sťahovanie projektov iné nevyzbiera)
nezabudnite si v GitHube nastaviť meno a priezvisko (Settings/Profile/Name)
Hodnotenie

Aby pracovná verzia programu mohla byť hodnotená nenulovým počtom bodov, musia byť splnené nasledujúce podmienky:

Program musí byť funkčný a pokrývať principiálne časti zadania a zámeru projektu.
Odovzdaný zdrojový kód musí zahŕňať všetky potrebné súbory a musí sa dať preložiť v prostredí Eclipse inštalovanom v učebni, v ktorej sa realizujú cvičenia.
Program bol aspoň raz uspokojivo prezentovaný vyučujúcemu na cvičeniach.
Spôsob hodnotenia je nasledujúci:

program pokrývajúci významnú časť zadania a zámeru projektu, ako aj pokyny vyučujúceho, s adekvátne použitým dedením, polymorfizmom a agregáciou; oddelenie aplikačnej logiky od používateľského rozhrania – 9–10 b
program pokrývajúci významnú časť zadania a zámeru projektu, ako aj pokyny vyučujúceho, s menej adekvátne použitým dedením, polymorfizmom a agregáciou – 7–8 b
program aspoň spolovice pokrývajúci zadanie a zámer projektu, ako aj pokyny vyučujúceho – 5–6 b
slabší program, ale ešte stále na akceptovateľnej úrovni a principiálne v súlade so zadaním a zámerom projektu – 0–4 b
